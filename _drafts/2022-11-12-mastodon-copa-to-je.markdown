---
layout: post
title:  "Mastodon, copa to je?"
date:   2022-11-12 17:49:25 +0200
categories: jekyll update
---
Poslední dobou, co Elon Musk řídí Twitter přes Twitter se spousta lidí začala poohlížet kam se přesunout když by to na Twitteru už nešlo.

Často zmiňovanou volbou je Mastodon, s tím že to je decentralizovaná náhrada Twitteru.

To je i není pravda:-) Nejlepší vysvětlení co je Mastodon co jsem poslední dobou viděl je od [Scota Hanselmana][what-is-mastodon].

První rozdíl na který narazíte: na Twitteru se prostě zaregistrujete na jejich serveru, na twitter.com. U Mastodon si nejdřív musíte vybrat server (říkají jim instance). Mastodon funguje v podstatě jako e-mail. Je spousta e-mail providerů, vy si u nich zaregistrujete e-mail a pak jste identifikováni tím e-mailem. Můžete posílat e-maily lidem z jiných serverů (polud dodržují dohodnutý standard) a dostávat od nich e-maily.

Mastodon funguje podobně. Vyberete si instanci, na ní si zaregistrujete přezdívku (handle) a pak můžete sledovat lidi ze stejné instance ale i z jiné. V rámci instance jste identifikovaní přezdívkou (@MichalJanda][michal-mstd]), globálně, na jiných instancí i jménem instance ([@MichalJanda@mastodonczech.cz][michal-mstd]).

Tady je velký rozdíl oproti Twitteru - Na Twitteru si zaberete přezdívku a nikdo jiný ji nemůže použít. V Mastodonu máte přezdívku rezervovanou jenom v rámc instance, takže někdo si může vyrobit účet podobný vašemu a vydávat se za vás.

Další použití Mastodonu je podobné Twitteru, na webu máte homepage kde vydíte chronologicky příspěvky lidí co sledujete. případně si můžete zobrazit příspěvky lidí ze stejné instance a nebo ze všech Mastodon serverů.

Tohle je hodně zjednodušený pokus o popis co to Mastodon je (úplně jsem vynechal například tu část s Fediverse:-) je to spíš takový lehký úvod pro tuy kdo to vidí prvně.

Jo, a Mastodon není nic co by vzniklo jako reakce na Muskovi debility, je to věc co funguje už spoustu let, akorát se o ní teď víc mluví.


[what-is-mastodon]:https://twitter.com/shanselman/status/1589027404189954048?s=20&t=pmv2J_xsct7ILkMyOYJMig
[michal-mstd]:https://mastodonczech.cz/web/@MichalJanda